---
layout: post
title: Contribuire al cambiamento
subtitle: "Non si può risolvere un problema usando la stessa mentalità che lo ha creato - A. Einstain"

excerpt: "Non si può risolvere un problema usando la stessa mentalità che lo ha creato - A. Einstain."

author:
  name: Luigi Vaglio
  bio: Cofondatore Verdesalis
  image: blogger/luigi.jpg
---

Questa, sì proprio questa, è la sezione di blogging e news di
[Verdesalis](http://verdesalis.it/ "Verdesalis"),
il progetto di vita a cui stiamo lavorando. Progetto di vita significa voler
dedicare se stessi, il proprio bagaglio di conoscenze e le capacità personali
per contribuire allo sviluppo sociale e culturale della nostra comunità.

Come te, forse, ci siamo chiesti cosa stesse
accadendo intorno a noi, perché gli odori e i sapori, le
bellezze del nostro territorio e i suoi particolari splendori stessero
scomparendo e subendo aggressioni più o meno evidenti.

Per uno strano gioco di destini, ci siamo ritrovati in cinque ragazzi dalle
varie età e competenze a discutere su questi temi. Mentre frequentavamo corsi di
imprenditoria privata, immaginavamo il modo migliore per realizzare i nostri
progetti, in questa nazione in crisi di identità.

Siamo giunti alla convinzione di voler cambiare le cose, da qui Verdesalis.
_Verde_ perché crediamo nel potere autorigenerante della natura,
_salis_ perché gli antichi latini dicevano "cum grano salis"
per indicare l'azione di un antidoto che aveva effetto solo se
assunto con un grano di sale. Una piccola dose di buonsenso.

Verdesalis è **agricoltura sociale**, Verdesalis è **innovazione**.

E' la nostra mano tesa verso la comunità, verso coloro che si
affacciano dalla finestra per guardare il sole baciare la nostra terra.
La forza che ci spinge a credere in questo progetto è quello sguardo di incredulità
davanti al contrasto tra la bellezza dei nostri luoghi e l'abbandono di tanta ricchezza.

Crediamo di poter capitalizzare l'innovazione tecnologica per attenuare gli effetti
dei danni ambientali provocati in passato. Fare rete con il territorio per creare
una sinergia di forze che possa avviare un processo virtuoso.

Questo blog riporterà gli eventi, la conoscenza e il percorso che affronteremo
insieme nello sviluppo di questo progetto.

Crediamo che le idee non si possano rubare, ma soltanto condividere.
Se ti riconosci nei principi di Verdesalis, allora questo progetto è anche tuo!
