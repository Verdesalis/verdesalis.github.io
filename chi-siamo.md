---
title: Chi siamo
layout: page
permalink: /chi-siamo/
cover_image: verdesalis-chi-siamo.jpg
ilijas: blogger/ilijas.jpg
igor: blogger/igor.png
ivo: blogger/ivo.jpg
gianni: blogger/gianni.jpg
luigi: blogger/luigi.jpg
---


*“Nessuno ha mai commesso un errore più grande di colui che non ha fatto niente
perché poteva fare troppo poco”*.<br />- [Edmund Burke](http://en.wikipedia.org/wiki/Edmund_Burke).

Per noi, vivere la società è contribuirne attivamente al cambiamento.
La condivisione delle conoscenze e la cooperazione sono i pilastri sui quali
costruire la consapevolezza di essere parte integrante e caratterizzante della
comunità.

La grande sfida è riuscire in primis a riconoscere gli errori che abbiamo
commesso come comunità ed in secondo luogo affrontarli consci di essere tassello
integrante e determinante dell'ecosistema.


Mission e obiettivi
---

  - Sviluppare **servizi di bonifica territoriale** applicando processi innovativi e servendosi di tecniche e colture alternative.
  - Incentivare la realizzazione della **filiera locale di trasformazione** fornendo materia grezza vegetale ottenuta al completamento del ciclo di bonifica.
  - Ricucire le ferite ambientali apportate dall’uomo preparando il territorio ad uno **sviluppo economico ecosostenibile**.
  - Recuperare il concetto di **comunità**, risvegliandone la coscienza ambientale e rafforzandone la cooperazione sociale.


Lo staff Verdesalis
---


####<img style="border-radius:54px;width:64px;height:64px;" src="/images/{{ page.ilijas }}"> Ilijas Costantini
Nato a Pordenone e successivamente trasferitosi in provincia di Lecce nel 2004.
Dopo aver frequentato un anno di Scienze e Tecnologie dell’Ambiente presso
l’Università di Lecce, si laurea a Milano in Biotecnologie. Le esperienze di
lavoro maturate negli anni sono state utili per crescere sia dal punto di vista
mentale che lavorativo, dando soprattutto sussistenza durante gli studi.
Trova la passione nello studio della botanica e della biochimica interessandosi
alla canapa sotto il punto di vista industriale e medico per le sue molteplici
qualità. E’ rimasto nel suo paese d’origine aiutando a creare qualcosa,
sensibilizzando il territorio, facendo di un hobby il lavoro, ed ecco che il
progetto prende vita: attraverso il modo di operare di “Verdesalis”, crede che
si possa far tornare una parte del nostro settore in auge ma soprattutto
coinvolgere, educare, informare la comunità e cooperare con essa per vivere
insieme in un ambiente più salubre e sostenibile. 


####<img style="border-radius:54px;width:64px;height:64px;" src="/images/{{ page.luigi }}"> Luigi Vaglio
Nato a Galatina e cresciuto a Pomezia (RM). Inizia il suo percorso accademico in
Biotecnologie presso l’Università degli Studi di Roma Tor Vergata e lo conclude
presso l’Università degli Studi del Salento laureandosi nel dicembre 2013.
Attualmente è iscritto al corso magistrale in “Biotecnologie mediche e
Nanobiotecnologie” presso l’ateneo salentino e svolge la mansione di
Rappresentante e Product Specialist per Omega Pharma srl (azienda farmaceutica
italiana). Si lancia nella frequentazione (assieme a due amici) di un corso di
Business Planning privato, dove emerge la possibilità di creare una realtà
imprenditoriale indipendente e pienamente in linea con i canoni e i principi
personali. Auspica di lavorare non solo in ambito nazionale, e di continuare a
sviluppare le qualità capaci di essere apprezzate anche all’estero.


####<img style="border-radius:54px;width:64px;height:64px;" src="/images/{{ page.ivo }}"> Ivano Manca
Salentino, ingegnere e musicista. Vissuto in Emilia-Romagna per studio ed in UK
per lavoro. Tornato stabilmente in Puglia nel 2014, lavora nel settore IT per
<a href="http://www.blueprimates.com/" title="Blueprimates Drupal Web Agency" target="_blank">Blueprimates</a>
(start-up salentina operante sia nel mercato estero che in quello italiano).
Cofondatore in progetti innovativi quali CicerOOs (semantic search engine vincitore Principi Attivi 2010),
UniRadio Cesena (prima webradio universitaria Open-Source in Italia), si appassiona fin
da subito al “progetto di vita” Verdesalis nel quale vede concretizzarsi la
possibilità di contribuire attivamente ad uno sviluppo sostenibile ed innovativo
in agricoltura e nella tutela del territorio.


####<img style="border-radius:54px;width:64px;height:64px;" src="/images/{{ page.gianni }}"> Gianni Casaluce
Nato in Germania, dove è vissuto fino a 7 anni acquisendo una spiccata
sensibilità ambientale e civile. In seguito si trasferì in Puglia per poi
iniziare e concludere gli studi in Economia del Turismo presso l’Università di
Bologna, dove ha partecipato a progetti europei quali Erasmus e Leonardo. Dopo
esperienze lavorative in settori tradizionali come moda, turismo ed energie,
sviluppa interesse nell’innovazione di processo per il rispetto dell’ambiente
co-fondando i progetti Casa Biho e Arido Salentino. Il primo ha l’obiettivo di
recuperare, con finalità sociali, i terreni agricoli dell’ex istituto agrario
di Nardò. Sviluppa attività quali: produzioni organiche a km 0; organizzazione
della rete di campi agricoli; promozione di una filiera corta di produzioni
tradizionali locali. Arido Salentino invece, ha l’obiettivo di recuperare le
antiche biodiverisità locali e il recupero di antiche tecniche colturali come
l’aridocoltura. Vede Verdesalis come l’evoluzione del proprio concetto di
territorio e di comunità. Comunità in cui i cittadini devono essere partecipi
all’economia del territorio rispettando l’ambiente i suoi antichi paesaggi e
territori rurali abbandonati.


####<img style="border-radius:54px;width:64px;height:64px;" src="/images/{{ page.igor }}"> Igor Costantini
Nato a Pordenone e successivamente trasferito in provincia di Lecce nel 2004.
Diplomato  Ragioniere e Perito Commerciale e Diploma di Qualifica di Operatore
Termico – Progetto 2002. Mentalità eclettica, con esperienze lavorative che lo
hanno portato ad avere  un contatto prevalente con la natura, svolgendo
principalmente mansioni in ambienti esterni. Con il passare del tempo è stato
sempre di più attratto dai problemi relativi all’ambiente e a ciò che lo
circonda, informandosi quotidianamente attraverso libri, internet e varie
riviste specializzate. Crede fermamente nelle potenzialità della Canapa nei suoi
molteplici settori e  non condivide la politica economica e legislativa
nazionale che procrastina nel tempo lo sfruttamento totale, sia medico che
industriale di questo vegetale. Sostiene i principi di educazione,
sensibilizzazione e comunicazione nel territorio sulle alternative agli attuali
processi produttivi, da convertire e ristudiare nel rispetto della natura e dell’uomo.
